VERGILI AENmnos 1.

Hae Phryges, instaret curru cristatus Achilles.
Nec procul hinc Rhesi niveis tentoria velis
Agnoscit lacrimans, primo quae prodita somno 470
Tydides multa vastabat caede cruentuS,
Ardentisque avertit equos in castra, prius quam
Pabula gustassent Troiae Xanthumque bibissent.
Parte alia fugiens amissis Troilus armis,
Infelix puer atque impar congressus Achilli, 475
Fertur equis, curruque haeret resupinus inani,
Lora tenens tamen3 huic cervixque comaeque trahuntur
Per terram, et versa pulvis inscribitur hasta.
Interea ad templum non aequae Palladis ibant
Crinibus Iliades passis peplumque ferebant, 480
Suppliciter tristes et tunsae pectora palmis3
Diva solo fixos ocfflos aversa tenebat. χ
Ter circum Iliacos raptaverat Hectora muros,
Exanimumque auro corpus vendebat Achilles, .
Tum vero ingentem gemitum dat pectore ab im0, 485
Ut spolia, ut currus, utque ipsum corpus amici,
Tendentemque manus Priamum conspexit inermis.
Se quoque principibus permixtum agnovit Achivis,
ansque acies et nigri Memnonis arma.
Ducit Amazonidum lunatis agmina peltis 490
Penthesilea furens, mediisque in milibus ardet,
Aurea subnectens exsertae cingula mammae,
Bellatrix, audetque viris concurrere virgo,
Haec dum Dardanio Aeneae miranda videntur,
Dum stupet, obtutuque haeret defixus in un0‚ 495
Regina ad templum, forma pulcherrima Dido,
Incessit, magna iuvenum stipante caterva. ’
Qualis in Eurotae ripis aut per iuga Cynthi
Exercet Diana chorOS, quam mille secutae
Hinc atque hinc glomerantur Oreades3 illa pharetram 500
Fert umere, gradiensque deas supereminet omnis-
Latonae tacitum pertemptant gaudia pectus—
Talis erat Dido, talem se laeta ferebat
Per medios, instans operi regnisque futuris.

 

