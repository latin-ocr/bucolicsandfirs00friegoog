VERGILI AEN EIDOS 1.

Praeterea sceptrum, Ilione quod gesserat olim,
Maxima natarum Priami, colloque monile
Bacatum, et duplicem gemmis auroque coronam. 655
Haec celerans iter ad navis tendebat Achates⁹
At Cytherea novas artis, nova pectore versat
Consilia, ut faciem mutatus et ora Cupido
Pro dulci Ascanio veniat, donisque furentem
Incendat reginam, atque ossibus implicet ignem ε 660
Quippe domum timet ambiguam Tyriosque bilinguis3
Urit atrox Iuno, et sub ¹noctem'cura recursat.
Ergo his aligerum dictis adfatur Amorem:
‘⁶ Nate, meae vires, mea magna potentia solus,
Nate, patris summi qui tela Typhoia temnis, 665
Ad te confugio et supplex tua numina posco,
Frater ut Aeneas pelago tuus omnia circum
Litora iactetur odiis Iunonis iniquae,
Nota tibi, et nostro doluisti saepe dolore.
Hunc Phoenissa tenet Dido blandisque moratur 670
Vocibus3 et vereor, quo se Iunonia vertant
Hospitia3 haud tanto cessabit cardine rerum.
Quocirca capere ante dolis et cingere flamma
Reginam meditor, ne quo se numine mutet,
Sed magno Aeneae mecum teneatur amore. Q “ 675
Qua facere id possis, nostram nunc accipe mentem:
Regius accitu cari genitoris ad urbem
Sidoniam puer ire parat, mea maxima cura,
Dona ferens pelago et flammis restantia Troiae ς
Hunc ego sopitum somno super alta Cythera . 680
Aut super Idalium sacrata sede recondam, ·
Ne qua scire dolos mediusve occurrere possit.
Tu faciem illius noctem‘non amplius unam
Falle dolo, et notos pueri puer indue voltuS,
Ut, cum te gremio accipiet laetissima Dido - 685
Regalis inter mensas laticemque Lyaeum,
Cum dabit amplexus atque oscula dulcia figet,
&aalma inspires ignem fallasque venen0.”
*Amor dictis carae genetriciS, et alas ἢ

