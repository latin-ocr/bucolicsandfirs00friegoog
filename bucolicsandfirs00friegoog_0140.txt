VERGILI AENEIDOS 111.

Et conum insignis galeae cristasque comantis,
Arma Neoptolemi. Sunt et sua dona parenti.
Addit equ08, additque duces;

Remigium supplet; socios simul instruit armis.
² Interea classem velis aptare iubebat
Anchises, fieret vento mora ne qua ferenti.
Quem Phoebi interpres multo compellat honore:
‘⁴ Coniugi0‚ Anchise, Veneris dignate superb0,
Oura deum, bis Pergameis erepte ruinis,
Ecce tibi Ausoniae tellus; hanc arripe velis.
Et tamen hanc pelago praeterlabare necesse est3
Ausoniae pars illa procul, quam pandit Apollo.
Vade,” ait, ‘⁴ o felix nati pietate. Quid ultra
Provehor et fando surgentis demoror austros? ”
Nec minus Andromache, digressu maesta supremO,
Fert picturatas auri subtemine vestes
Et Phrygiam Ascanio chlamydem, nec cedit honori,
Textilibusque onerat donis, ac talia fatur:
“Accipe et haec, manuum tibi quae monumenta mearum
Sint, puer, et longum Andromachae testentur amorem,
Coniugis Hectoreae. Cape dona extrema tuorum,
Ο mihi sola mei super Astyanactis imago.
Sic oculos, sic ille manus, sic ora ferebat;
Et nunc aequali tecum pubesceret aevo.”
Hos ego digrediens lacrimis adfabar obortis:
“ Vivite feliceS, quibus est fortuna peracta
Iam sua3 nos alia ex aliis in fata vocamur.
Vobis parta quies3 nullum maris aequor arandum,
Arva neque Ausoniae semper cedentia retro
Quaerenda. Effigiem Xanthi Troiamque videtis,
Quam vestrae fecere manus, melioribus, opt0,
Auspiciis, et quae fuerit minus obvia Grais.
si quando Thybrim vicinaque Thybridis arva
Intraro gentique meae data moenia cernam,
Cognatas urbes olim populosque propinquos,
Epiro, Hesperia, quibus idem Dardanus auctor
Atque idem casus, unam faciemus utramque

470

475

480

485

490

