VERGILI AENEIDOS V.

Et simul his dictis taciem ostentabat et udo

Turpia membra fimo. Risit pater optimus olli,

Et clipeum efferri iussit, Didymaonis artis,

Neptuni sacro Danais de poste refixum.

Hoc iuvenem egregium praoetanti munere donat.
Post, ubi confecti cursus, et dona peregit:

“ Nunc, si cui virtus animusque in pectore praesens,

Adsit, et evinctis attollat bracchia palmi5.'’

Sic ait, et geminum pugnae proponit honorem,

Victori velatum auro vittisque iuvencum,

Ensem atque insignem galeam solacia vict0.

Nec mora: continuo vastis cum viribus effert

Ora DareS, magnoque virum se murmure tollit ;

Solus qui Paridem solitus contendere contra,

Idemque ad tumulum, quo maximus occubat Hector,

Victorem Buten immani corpore, qui se

Bebrycia veniens Amyci de gente serebat,

Perculit et fulva moribundum extendit harena.

Talis prima Dares caput altum in proelia tollit,

Ostenditque umeros latos, alternaque iactat

Bracchia protendcnS, et verberat ictibus auras.

Quaeritur huic alius3 nec quisquam ex agmine tanto

Audet adire virum manibusque inducere caestus

Ergo alacriS, cunctosque putans excedere palma,

Aeneae stetit ante pede8‚ nec plura moratuS,

Tum laeva taurum cornu tenet, atque ita fatur:

“Nate dea, si nemo audet se credere pugnae,

Quae finis standi? quo me decet usque teneri?

Ducere dona iube.” Cuncti simul ore fremebant

Dardanidae, reddique viro promissa iubebant.

Hic gravis Entellum dictis castigat AcesteS,

Proximus ut viridante toro consederat herbae:

“Entelle, heroum quondam fortissime frustra,

Tantane tam patiens nullo certamine tolli

Dona sines? ubi nunc nobis deus ille magister

Nequiquam memoratus Eryx? ubi fama per omnem

Tmoeriam, et spolia illa tuis pendentia tectis? '²

360

365

370

375

380

385

390

