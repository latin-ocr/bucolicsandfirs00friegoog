VERGILI AENEIDOS VII.

Horrendum silvis et religione parentum.
Hic sceptra accipere et primos attollere fasces
Regibus omen erat3 hoc illis curia templum,
Hae sacris sedes epulis3 hic ariete caeso 175
Perpetuis soliti patres considere mensis,
Quin etiam veterum effigies ex ordine avorum
Antiqua e cedi-0, Italusque paterque Sabinus
Vitisator, curvam servans sub imagine falcem,
Saturnusque senex Ianique bifrontis image, 180
Vestibulo astabant, aliique ab origine reges,
Martiaque ob patriam pugnando volnera passi.
Multaque praeterea sacris 1n postibus arma,
Captivi pendent currus, curvaeque secures, ,
Et cristae capitum, et portarum ingentia claustra, ” 185
Spiculaque clipeique ereptaque rostra carinis.
Ipse Quirinali lituo, parvaque sedebat
Succinctus trabea, laevaque ancile gerebat
Picus, equum domitor; quem capta cupidine coniunx
Aurea percussum virga versumque venenis 190
Fecit avem Circe, sparsitque coloribus alas,
Tali intus templo divom patriaque Latinus
Sede sedens Teucros ad sese in tecta vocavit3
Atque haec ingressis placido prior edidit ore:
“ Dicite, Dardanidae—neque enim nescimus et urbem 195
Et genus, auditique advertitis aequore cursum,—
Quid petitis? quae causa rates aut cuius egentis
Litus ad Ausonium tot per vada caerula vexit?
Sive errore viae, seu tempestatibus acti,
Qualia multa mari nautae patiuntur in alto, 200
Fluminis intrastis ripas portuque sedetiS,
Ne fugite hospitium, neve ignorate Latinos
Saturni gentem, haud vinclo nec legibus aequam,
Sponte sua veterisque dei se more tenentem.
Atque equidem memini—fama est obscurior annis— 205
Auruncos ita ferre senes, his ortus ut agris
Dardanus Idaeas Phrygiae penetrarit ad urbes
Threiciamque Samon, quae nunc Samothracia fertur.
10

