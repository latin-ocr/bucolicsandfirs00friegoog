VERGILI AENEIDOS IV.

Te propter Libycae gentes Nomadumque tyranni

Odere, infensi Tyrii3 te propter eundem

Exstinctus pudor et, qua sola sidera adibam, g

Fama prior.. Oui me moribundam deseris, hospes?

Hoc solum nomen quoniam de coniuge restat.

Quid moror? an mea Pygmalion dum moenia frater'

Destruat, aut captam ducat Gaetulus Iarbas?

Saltem si qua mihi de te suscepta fuisset

Ante fugam suboles, si quis mihi parvulus aula

Luderet Aeneas, qui te tamen ore referret,

Non equidem omnino capta 80 deserta viderer.''
Dixerat. Ille Iovis monitis immota tenebat

Lumina, et obnixus curam sub corde premebat.

Tandem pauca refert: “Ego te, quae plurima fando-

Enumerare vales, numquam, Regina, negabo

‘ Promeritam ; nec me meminisse pigebit Elissae,

Dum memor ipse mei, dum spiritus hos regit artus,

Pro re pauca loquar. Neque ego hanc abscondere furto

Speravi—ne finge—fugam, nec coniugis umquam

Praetendi taedas aut haec in foedera veni. ³

Me si fata meis paterentur ducere vitam

Auspiciis et sponte mea componere curaS‚

Urbem Troianam primum dulcisque meorum

Reliquias colerem, Priami tecta alta manerent,

Et recidiva manu posuissem Pergama victiS.

Sed nunc Italiam magnam Gryneus Apollo,

Italiam Lyciae iussere capessere sortes;

Hic amor, haec patria est. Si te Karthaginis arceS,

Phoenissam, Libycaeque aspectus detinet urbis, ’

Quae tandem, Ausonia Teucros considere terra,

Invidia est? Et nos fas extera quaerere regna.

Me patris Anchisae, quotiens umentibus umbris

Nox operit terras, quotiens astra ignea surgunt,

Admonet in somnis et turbida terret imago ς

Me puer Ascanius capitisque iniuria cari,

Quem regno Hesperiae fraudo et fatalibus arvis.

N unc etiam interpres divom, Iove missus ab ipso—-

320

325

330

335

340

345

350

355

