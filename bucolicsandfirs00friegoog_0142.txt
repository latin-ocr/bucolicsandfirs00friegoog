VERGILI AENEIDOS 111.

Quadrupedea et frena iugo concordia ferre:

’ Spes et paciS‚ ait.” ‘Tum numina sancta precamur

Palladis armisonae, quae prima accepit ovantia,

Et capita ante aras Phrygio velamur amictu3
Praeceptisque Heleni, dederat quae maxima, rite
Iunoni Argivae iussos adolemus honores.

Haud mora, continuo perfectis ordine votis,
Cornua velatarum obvertimus antennarum,
Graiugenumque domos suspectaque linquimus arva.
Hinc sinus Herculei, si vera est fama, Tarenti
Cernitur3 attollit se diva Lacinia contra,
Caulonisque arces et navifragum Scylaceum.

Tum procul e fluctu Trinacria cernitur Aetna,

Et gemitum ingentem pelagi pulsataque saxa
Audimus longe fractasque ad litora voces,
Exsultantque vada, atque aestu miscentur harenae·

Et pater Anchises: ‘⁴ Nimirum haec illa Charybdis3

Hos Helenus scopulos, haec saxa horrenda canebat.
Eripite, o socii, pariterque insurgite remis.”
Haud minus ac iussi faciunt, primusque rudentem
Oontorsit laevas proram Palinurus ad undas3
Laevam cuncta cohors remis ventisque petivit.
Tollimur in caelum curvato gurgite, et idem
Subducta ad Manis imos desedimus unda.

Ter scopuli clamorem inter cava saxa dedere;

Ter spumam elisam et rorantia vidimus astra.
Interea fessos ventus cum sole reliquit,

Ignarique viae Cyclopum adlabimur oris.-

Portus ab accessu ventorum immotus et ingens
Ipse; sed horrificis iuxta tonat Aetna ruinis,
Interdumque atram prorumpit ad aethera nubem,
Turbine fumantem piceo et candente favilla,
Attollitque globos flammarum et sidera lambit3
Interdum scopulos avulsaque viscera montis
Erigit eructans, liquefactaque saxa sub auras
Oum gemitu glomerat, fundoque exaestuat imo.
Fama est Enceladi semustum fulmine corpus

545
550
555
560
565
570

575

