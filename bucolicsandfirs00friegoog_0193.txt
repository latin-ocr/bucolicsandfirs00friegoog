VERGILI AENEIDOS VI.

Iam tandem Italiae fugientis prendimus oras3

Hac Troiana tenus fuerit Fortuna secuta.

Vos quoque Pergameae iam fas est parcere genti,
Dique deaeque omnes, quibus obstitit Ilium et ingens
Gloria Dardaniae. Tuque, o sanctissima vates,
Praescia venturi, da-non indebita posco

Regna meis fatis—Latio considere Teucros
Errantisque deos agitataque numina Troiae.

Tum Phoebo et Triviae solido de marmore templum
Instituam, festosque dies de nomine Phoebi.

Te quoque magna manent regnis penetralia nostris.
Hic ego namque tuas sortes arcanaque fata,

Dicta meae genti, ponam, lectosque sacrab0,

Alma, viros. Foliis tantum ne carmina manda,

Ne turbata volent rapidis ludibria ventis;

Ipsa canas or0.” Finem dedit ore loquendi.

At, Phoebi nondum patienS, immanis in antro
Bacchatur vateS, magnum si pectore possit
Excussisse deum3 tanto magis ille fatigat
Os rabidum, fera corda domans, fingitque premendo,
Ostia iamque domus patuere ingentia centum
Sponte sua, vatisque ferunt responsa per auras:

“ Ο tandem magnis pelagi defuncte periclis!

Sed terrae graviora manent. In regna Lavini
Dardanidae venient3 mitte hanc de pectore curam ;
Sed non et venisse volent. Bella, horrida bella,
Et Thybrim multo spumantem sanguine cern0.
Non Simois tibi, nec Xanthus, nec Dorica castra
Defuerint3 alius Latio iam partus AchffleS,
Natus etipse dea; nec Teucris addita Iuno
Usquam aberit, cum tu, supplex in rebus egenis,
Quas gentis Italum aut quas non oraveris urbes!
Causa mali tanti coniunx iterum hospita Teucris
Externique iterum thalami.

Tu ne cede malis, sed contra audentior ito,

, Quam tua te Fortuna sinet. Via prima salutis,
Qud minime reris, Graia pandetur ab urbe.”

65

’ΤΟ

'75

80

85

90

95

