VERGILI AENEIDOS VIII.

Auxilio laetos dimittam, opibusque iuvabo.
Interea sacra haec, quando huc venistis amici,
Annua, quae differre nefaS, celebrate faventes
Nobiscum, et iam nunc sociorum adsuescite mensiS.”

· Haec ubi dicta, dapes iubet et sublata reponi 175
Pocula, gramineoque viros locat ipse sedili,
Praecipuumque toro et villosi pelle leonis
Accipit Aenean, solioque invitat acerno·
Tum lecti iuvenes certatim araequc sacerdos
Viscera tosta ferunt taurorum, onerantque canistris 180
Dona laboratae Cereris, Bacchumque ministrant.
Vescitur Aeneas simul et Troiana iuventus
Perpetui tergo bovis et lustralibus extis.

Postquam exempta fames et amor compressus edendi,

Rex Euandrus ait: “ Νο11 11000 sollemnia nobis, 185
Has ex more dapes, hanc tanti numinis aram
Vana superstitio veterumque ignara deorum
Imposuit: saevis, hospes Troiane, periclis
Servati facimus meritosque novamus honores,
Iam primum saxis suspensam hanc aspice rupem: 190
Disiectae procul ut moles, desertaque montis
Stat domus, et scopuli ingentem traxere ruinam.
Hic spelunca fuit, vasto submota recessu,
semihominis Caci facies quam dira tenebat,
Solis inaccessam radiis3 semperque recenti 195
Caede tepebat humus, foribusque adfixa superbis
Ora virum tristi pendebant pallida tabo.
Huic monstro Volcanus erat pater: illius atros
Ore vomens ignis magna se mole ferebat.
Attulit et nobis aliquando optantibus aetas 200
Auxilium adventumque dei. Nam maximus ultor,
Tergemini nece Geryonae spoliisque superbus,
Alcides aderat, taurosque 1100 victor agebat
Ingentis, vallemque boves amnemque tenebant.
At furiis Caci mens effera, ne quid inausum 205
Aut intractatum scelerisve dolive fuisset,
Quattuor a stabulis praestanti corpore tauros

