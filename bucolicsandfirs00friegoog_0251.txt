VERGILI AENEIDOS VIII.

Addiderunt, rutuli tris ignis et alitis Austri3 430
Fulgores nunc terrificos sonitumque metumque

Miscebant operi flammisque sequacibus iras,

Parte alia Marti currumque rotasque volucris

Instabant, quibus ille viros, quibus excitat urbes;

Aegidaque horriferum, turbatae Palladis arma, 435
Certatim squamis serpentum auroque polibant,

Conexosque anguis ipsamque in pectore divae

Gorgona, desecto vertentem lumina collo,

“Tollite cuncta,” inquit, ‘⁴ coeptosque auferte labores,

Aetnaei Cyclopes, et hunc advertite mentem: 440 ,
Arma acri facienda viro. Nunc viribus usus,

Nunc manibus rapidis, omni nunc arte magistra.

Praecipit-ate morae.” Nec plura effatus; at illi

Ocius incubuere omnes pariterque laborem

Sortiti. Fluit aes rivis aurique metallum, 445
Volnificusque chalybs vasta fornace liquescit.

Ingentem clipeum informant, unum omnia contra

Tela Latinorum, septenosque orbibus orbis

Impediunt. Alii ventosis follibus auras

Accipiunt redduntque3 alii stridentia tingunt 450
Aera lacu. Gemit impositis incudibus antrum.

Illi inter sese multa vi bracchia tollunt

In numerum, versantque tenaci forcipe massam.

Haec pater Aeoliis properat dum Lemnius oris,

Euandrum ex humili tecto lux suscitat alma 455
Et matutini volucrum sub culmine cantus.

Consurgit senior, tunicaque inducitur artus,

Et Tyrrhena pedum circumdat vincula plantis3

Tum lateri atque umeris Tegeaeum subligat ensem,

Demissa ab laeva pantherae terga retorquens, 460
Nec non et gemini custodes limine ab alto

Praecedunt gressumque canes comitantur erilem.

Hospitis Aeneae sedem et secreta petebat,

Sermonum memor et promissi muneris, heros.

Nec minus Aeneas se matutinus agebat. 465
Filius huic Pallas, illi comes ibat Achates. ’

