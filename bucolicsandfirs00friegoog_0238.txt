VERGILI AENEIDOS VII.

Qua Saturae iacet atra palus gelidusque per imas
Quaerit iter vallis atque iu mare conditur Ufens. ’
Hos super advenit Volsca de gente Camilla,
Agmen agens equitum et florentis aere catervae,

Bellatrix, nou illa colo calathisve Minervae
Femineas adsueta manua, sed proelia virgo

Dura pati cursusque pedum praevertere ventos·
Illa vel intactae segetis per summa volaret
Gramina, nec teneras cursu laesisset aristas;

Vel mare per medium fluctu suspensa tumenti
Ferret iter, celeris nec tingeret aequore plantas·
Illam omnis tectis agrisque effusa iuventus
Turbaque miratur matrum et prospectat euntem,
Attonitis inhians animiS, ut regius ostro

Velet honos levis umeros, ut fibula crinem

Auro internectat, Lyciam ut gerat ipsa pharetram
Et pastoralem praefixa cuspide myrtum.

805

810

815

