VERGILI AENEIDOS V111.

Avertit, totidem forma superante iuvencas.
Atque hos, ne qua forent pedibus vestigia rectis,
Gauda in speluncam tractos versisque viarum
Iudiciis raptos saxo occultabat opaco,
Quaerenti nulla ad speluncam signa ferebant.
Interea, cum iam stabulis saturata moveret· ’
Amphitryoniades armenta abitumque pararet,
Discessu mugire boves, atque omne querelis
Impleri nemus, et colles clamorerelinqui.
Reddidit una boum vocem vastoque sub antro
Mugiit et Caci spem custodita fefeuit.
Hic vero Alcidae furiis exarserat atro
Felle dolor; rapit arma manu nodisque gravatum
Robur, et aerii cursu petit ardua montis.
Tum primum nostri Cacum videre timentem
Turbatumque oculis; fugit ilicet ocior Euro
speluncamque petit; pedibus timor addidit alas.
Ut sese inclusit, ruptisque immane catenis
Deiecit saxum, ferro quod et arte paterna
Pendebat, fultosque emuniit obice postiS,
Ecce furens animis aderat TirynthiuS, omnemque
Accessum lustrans huc ora ferebat et illuc,
Dentibus infrendens. Ter totum fervidus ira
Lustrat Aventini montem ς ter saxea temptat
Limina nequiquam; ter fessus valle resedit.
Stabat acuta silex, praecisis undique saxis
Speluncae dorso insurgens, altissima visu,
Dirarum nidis domus opportuna volucrum.
Hanc, ut prona iugo laevum incumbebat ad amnem,
Dexter in adversum nitens concussit, et imis
Avulsam solvit radicibus3 inde repente
Impulit; impulsu quo maximus intonat aether, ’
Dissultant ripae refluitque exterritus amnis,
At specus et Oaci detecta apparuit ingens
Regia, et umbrosae penitus patuere cavernae:
Non secuS, ac si qua penitus vi terra dehiscens
Infernas reseret sedes et regna recludat

1 1

210.

215

220

225

230

235

240

