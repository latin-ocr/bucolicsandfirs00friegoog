VERGILI AEN EIDOS VIII.

Congressi iungunt dextraS, mediisque residunt
Aedibus, et licito tandem sermone fruuntur.

Rex prior haec:

‘⁴ Maxime Teucrorum ductor, quo sospite numquam
Res equidem Troiae victas aut regna fatebor,
Nobis ad belli auxilium pro nomine tanto

Exiguae vires: hinc Tusco claudimur amni,

Hinc Rutulus premit, et murum circumsonat armi&
Sed tibi ego ingentis populos opulentaque regnis
Iungere castra paro, quam fors inopina salutem
Ostentat. Fatis huc te poscentibus adfers,

Haud procul hinc saxo incolitur fundata vetusto
Urbis Agyllinae sedes, ubi Lydia quondam

Gens, bello praeclara, iugis insedit Etruscis,

Hanc multos florentem annos rex deinde superbo '
Imperio et saevis tenuit Mezentius armis.

Quid memorem infandas caedes, quid facta tyranni
Effera? di capiti ipsius generique reservent!
Mortua quin etiam iungebat corpora vivis,
Oomponens manibusque manus atque oribus ora,
Tormenti genus, et sanie taboque fluentis
Oomplexu in misero longa sic morte necabat.

At fessi tandem cives infanda furentem

Armati circumsistunt ipsumque domumque,
obtruncant socios, ignem ad fastigia iactant.

Ille inter caedem Rutulorum elapsus in agros
Confugere, et Turni defendier hospitis armis.

Ergo omnis furiis surrexit Etruria iustis:

Regem ad supplicium praesenti Marte reposcunt.
His ego te, Aenea, ductorem milibus addam.

Toto namque fremunt condensae litore puppes,
Signaque ferre iubent3 retinet longaevus haruspex
Fata canens: ‘⁴ Ο Maeoniae delecta iuventus,

Flos veterum virtusque virum, quos iustus in hostem
Fert dolor et merita accendit Mezentius ira,

Nulli fas Italo tantam subiungere gentem ε
Externos optate duces.” Tum Etrusca resedit

47 0

475

480

485

490

495

500

