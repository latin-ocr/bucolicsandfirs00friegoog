VERGILI AENEIDOS VII.

Hoc et tum Aeneadis indicere bella Latinus
More iubebatur tristisque recludere portae.
Abstinuit tactu pater, aversusque refugit

Foeda ministeria, et caecis se condidit umbris.
Tum regina deum caelo delapsa morantis
Impulit ipsa manu portas, et cardine verso

Belli ferratos rumpit Saturnia postis.

Ardet inexcita Ausonia atque immobilis ante3
Pars pedes ire parat campis, pars arduus altis
Pulverulentus equis furit3 omnes arma requirunt.
Pars levis clipeos et spicula lucida tergent
Arvina pingui, subiguntque in cote securem
Signaque ferre iuvat, sonitusque audire tubarum.
Quinque adeo magnae positis incudibus urbes
Tela novant: Atina potens Tiburque superbum,
Ardea Crustumerique et turrigerae Antemnae.

Tegmina tuta cavant capitum, flectuntque salignas

Umbonum cratisÍ¾ alii thoracas aenos

Aut levis ocreas lento ducunt argentm

Vomeris huc et falcis hence, huc omnis aratri
Cessit amor3 recoquunt patrios fornacibus enses.
Classica iamque sonant 3 it bello tessera signum.
Hic galeam tectis trepidus rapit 3 ille frementis
Ad iuga cogit equos3 clipeumque auroque trilicem
Loricam induitur, fidoque accingitur ense.

Pandite nunc Helicona, deae, cantusque movete,
Qui bello exciti reges, quae quemque secutae.
Complerint campos acies, quibus Itala iam tum
Floruerit terra alma viris, quibus arserit armis:
Et meministis enim, divae, et memorare potestis3
Ad nos vix tenuis famae perlabitur aura.

Primus init bellum Tyrrhenis asper ab oris
Contemptor divom Mezentius agminaque armat.
Filius huic iuxta Lausus, quo pulchrior alter
Non fuit, excepto Laurentis corpore Turni.
Lausus, equum domitor debellatorque ferarum,
Ducit Agyllina nequiquam ex urbe secutos

620

625

635

640

645

650

