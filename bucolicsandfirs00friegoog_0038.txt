VERGILI ECLOGA VI.

Addit se sociam timidisque supervenit Aegle,
Aegle, Naiadum pulcherrima, iamque videnti
sanguineis frontem moris et tempora pingit.
Ille dolum ridens ‘⁴ Quo vincula nectitis? ” inquit.
‘⁴ Solvite me, pueri3 satis est potuisse videri.
Carmina, quae voltis, cognoscite3 carmina vobis,
Huic aliud mercedis erit.” Simu] incipit ipse.
Tum vero in numerum Faunosque ferasque videres
Ludere, tum rigidas motare cacumina quercus3
Nec tantum Phoebo gaudet Parnasia rupee,
Nec tantumRhodope miratur et Ismarus Orphea.
Namque canebat,. uti magnum per inane coacta
Semina terrarumque animaeque marisque fuissent
Et liquidi simul ignis; ut his exordia primis
Omnia et ipse tener mundi concreverit orbis;
Tum durare solum et discludere Nerea ponto
Coeperit et rerum paulatim sumere formas3
Iamque novum terrae stupeant lucescere solem
Altius, atque cadant submotis nubibus imbres;
Incipiant silvae cum primum surgere, cumque
Rara per ignaros errent animalia montiS.
Hinc lapides Pyrrhae iactOS, Saturnia regna,
Caucasiasque refert volucres furtumque Promethei.
His adiungit, Hylan nautae quo fonte relictum*
Clamassent, ut litus “ Hyla, Hyla ” omne sonaret3
Et fortunatam, si numquam armenta fuissent,
Pasiphaen nivei solatur amore iuvenci.
Ah, virgo infelix, quae te dementia cepit!
Proetides implerunt falsis mugitibus agros:
At non tam turpis pecudum tamen ulla secuta est
ConcubituS, quamvis collo timuisset aratrum
v Et saepe in levi quaesisset cornua fronte.
Ah, virgo infelix, tu nunc in montibus erras:
Ille, latus niveum molli fultus hyacinthe,
Ilice sub nigra pallentis ruminat herbas,

20

25

30

35,

40

45

50

Aut aliquam in magno sequitur grege. “ Claudite, Nymphae, 55

Dictaeae Nymphae, nemorum iam claudite saltuS,

 

 

