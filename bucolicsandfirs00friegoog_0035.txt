VERGILI ECLOGA V.

Mor. Tu maior; tibi me est aequum parere, Menalca,
Sive sub incertas Zephyris motantibus umbras,

Sive antro potius succedimus, Aspice, ut antrum
Silvestris raris sparsit labrusca racemis.

ΜΕΝ. Montibus in nostris solus tibi certat Amyntas.
Mor. Quid, si idem certet Phoebum superare canendo?

· Man. Incipe, Mopse, prior, si quos aut Phyllidis ignis,

Aut Alconis habes laudea, aut iurgia Codri.

Incipe; pascentis servabit Tityrus haedos.

Mor. Immo haec, in viridi nuper quae cortice fagi

Carmina descripsi et modulans alterna notavi,

Experiar, tu deinde iubeto ut certet Amyntas

Mun. Lenta salix quantum pallenti cedit olivae,

Puniceis humilis quantum saliunca rosetis,

Iudicio nostro tantum tibi cedit Amyntas.

Mor. Sed tu desine plura, puer: successimus antr0.
Exstinctum Nymphae crudeli funere Daphnim

Flebant—vos coryli testes et flumina Nymphis—

Oum complexa sui corpus miserabile nati

Atque deos atque astra vocat crudelia mater.

Non ulli pastos illis egere diebus

Frigida, Daphni, boves ad fiumina3 nulla nec amnem

Libavit quadrupes, nec graminis attigit herbam.

Daphni, tuum Poenos etiam ingemuisse leones

Interitum‚ montesque feri silvaeque loquuntur.

Daphnis et Armenias curru subiungere tigris

Instituit, Daphnis thiasos inducere Bacchi

Et foliis lentas intexere mollibus hastas.

Vitis ut arboribus decori est, ut vitibus uvae,

Ut gregibus tauri, segetes ut pinguibus arvis,

Tu decus omne tuis. Postquam te fata tulerunt,

Ipsa Pales agros atque ipse reliquit Apollo.

Grandia saepe quibus mandavimus hordea sulciS,

Infelix lolium et steriles nascuntur avenae 3

Pro molli viola, pro purpureo narciss0,

Carduus et spinis surgit paliurus acutis.

Spargite humum foliis, inducite fontibus umbras,

10.

15

20

25

30

35

