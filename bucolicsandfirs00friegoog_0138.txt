VERGILI AENEIDOS 111.

Nec tu mensarum morsus horresce futuros:

Fata viam invenient aderitque vocatus Apollo,
Has autem terras, Italique hanc litoris oram,
Proxima quae nostri perfunditur aequoris aestu,
Effug03 cuncta malis habitantur moenia Grais.
Hic et Narycii posuerunt moenia Locri,

Et Sallentinos obsedit milite campos

Lyctius Idomeneus 3 hio illa ducis Meliboei
Parva Philoctetae subnixa Petelia muro·

Quin, ubi transmissae steterint trans aequora classes
Et positis aris iam vota in litore solves5
Purpureo velare comas adopertus amictu,

Ne qua inter sanctos ignis in honore deorum
Hostilis facies occurrat et omina turbet.

Hunc socii morem sacrorum, hunc ipse teneto:
Hac casti maneant in religione nepotes.

Ast ubi digressum Siculae te admoverit orae
Ventus et angusti rarescent claustra Pelori,
Laeva tibi tellus et longo laeva petantur
Aequora circuitu3 dextrum fuge litus et undas.
Haec loca vi quondam et vasta convulsa ruina—
'l'antum aevi longinqua valet mutare vetustas—
Dissiluisse ferunt, cum protinus utraque tellus
Una foret3 venit medio vi pontus et undis
Hesperium Siculo latus abscidit, arvaque et urbes
Litore diductas angusto interluit aestu.
Dextrum Scylla latus, laevum implacata Charybdis
Obsidet, atque imo barathri ter gurgite vastos
Sorbet in abruptum fluctus, rursusque sub auras
Erigit alternos et sidera verberat unda.

At Scyllam caecis cohibet spelunca latebris,

Ora exsertantem et navis in saxa trahentem.
Prima hominis facies et pulchro pectore virgo
Pube tenus, postrema immani corpore pistrix
Delphinum caudas utero commissa luporum.
Praestat Trinacrii metas lustrare Pachyni
Cessantem, longos et circumflectere cursus,

395

400

405

410

415

420

425

430

