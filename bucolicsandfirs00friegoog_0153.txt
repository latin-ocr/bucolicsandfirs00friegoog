VERGILI AENEIDOS IV.

Nequiquam horremu8‚ caecique in nubibus ignes χ
Terrificant animos et inania murmura miscent?
Femina, quae nostris errans in finibus urbem
Exiguam pretio posuit, cui litus arandum
Cuique loci leges dedimus, conubia nostra
Reppulit ac dominnm Aenean in regna recepit. ¹
Et nunc ille Paris cum semiviro comitatu, 215
Maeonia mentum mitra crinemque madentem
Subnexus, rapto potitur: nos munera templis l
Quippe tuis ferimuS, famamque fovemus inanem.”
Talibus orantem dictis arasque tenentem
Audiit omnipotens, oculosque ad moenia torsit 220
Regia et oblitos famae melioris amantis.
Tum sic Mercurium adloquitur ac talia mandat:
“ Vade age, nate, voca Zephyros et labere pennis, j
Dardaniumque ducem, Tyria Karthagine qui nunc
Exspectat, fatisque datas non respicit urbeS‚ . ’ 225
Adloquere et celeris defer mea dicta per auras.
N on illum nobis genetrix pulcherrima talem
Promisit Graiumque ideo bis vindicat armis3
Sed fore, qui gravidam imperiis belloque frementem
Italiam regeret, genus alto a sanguine Teucri 230
Proderet, ac totum sub leges mitteret orbem.
Si nulla accendit tantarum gloria rerum
Nec super ipse sua molitur laude laborem,
Ascanione pater Romanas invidet arces?
Ι Quid struit? aut qua spe, inimica in gente, moratur, 235
Nec prolem Ausoniam et Lavinia respicit arva?
Naviget: haec summa est3 hic nostri nuntius esto‚”
Dixerat. Ille patris magni parere parabat
Imperio: et primum pedibus talaria nectit,
Aurea, quae sublimem alis sive aequora supra 240
Seu terram' rapido pariter cum flamine portant3
Tum virgam capit—hac animas ille evocat Orco
Pallentis, alias snb Tartara tristia mittit,
Dat somnos adimitque, et lumina morte resignat.—
Hln fretus agit ventos, et turbida tranat 245

210

