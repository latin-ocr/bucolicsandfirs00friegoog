‚VERGILI AENEIDOS VIII.

Una omnes ruere, ac totum spumare reductis
Convulsum remis rostrisque tridentibus aequor.
Alta petunt: pelago credas innare revulsas
CycladaS, aut montis concurrere montibus altos:
Tanta mole viri turritis puppibus instant.

Stuppea flamma manu telisque volatile ferrum,
Spargitur3 arva nova Neptunia caede rubescunt.
Regina in mediis patrio vocat agmina sistro,
Necdum etiam geminos a tergo respicit anguis.
omnigenumque deum monstra et latrator Anubis
Contra Neptunum et Venerem contraque Minervam
Tela tenent. Saevit medio in certamine Mavors
Caelatus ferro, tristesque ex aethere Dirae3

Et scissa gaudens vadit Discordia palla,

Quam cum sanguineo sequitur Bellona fiagello.
Actius haec cernens arcum intendebat Apollo
Desuper: omnis eo terrore Aegyptus et Indi,
Omnis Arabe, omnes vertebant terga Sabaei3 ·
Ipsa videbatur ventis regina vocatis

Vela dare, et laxos iam iamque immittere funis.
Illam inter caedes pallentem morte sutura
Fecerat Ignipotens undis et Iapyge ferri3

Contra autem magno maerentem corpore Nilum,
Pandentemque sinus et tota veste vocantem
Caeruleum in gremium latebrosaque flumina victos.
At Caesar, triplici invectus Romana triumpho
Moenia, dis Italis votum immortale sacrabat,
Maxima ter centum totam delubra per Urbem.
Laetitia ludisque viae plausuque fremebant3
Omnibus in templis matrum chorae, omnibus arae3
Ante aras terram caesi stravere iuvenci.

Ipse, sedens niveo candentis limine Phoebi,

Dona recognoscit populorum aptatque superbis
Postibus3 incedunt victae longo ordine gentes,
Quam variae linguis, habitu tam vestis et armis.
Hic Nomadum genus et discinctos Mulciber Afros,
Hic Lelegas Carasque sagittiferosque Gelonos

690

695

700

· ’705

710

715

720

’725

