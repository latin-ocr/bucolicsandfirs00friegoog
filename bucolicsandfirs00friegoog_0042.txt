VERGILI EGLOGA VIII.

CertantiS, quorum stupefactae carmine lynces,
Et mutata suos requierunt fiumina cursus,
Damonis Musam dicemus et Alphesiboei. 5
Tu mihi seu magni superas iam saxa Timavi,
Sive oram Hlyrici legis aequoris, en erit umquam
Ille dies, mihi cum liceat tua dicere facta?
En erit, ut liceat totum mihi ferre per orbem
Sola Sophocleo tua carmina digna cothurno? 10
A te principium, tibi desinet. Accipe iussis
Carmina coepta tuis, atque hanc sine temporacircum
Inter victricis hederam tibi serpere lauruS.
Frigida vix caelo noctis decesserat umbra,
Cum ros in tenera pecori grat-issimus herba, 15
Incumbens tereti Damon sic coepit olivae:
ΒΑΜ. “Nascere, vpraeque diem veniens age, Lucifer, almum,
Coniugis indigno Nysae deceptus amore
Dum queror, et divoe, quamquam nil testibus illis
Profeci, extrema moriens tamen adloquor hora. 20
Incipe Maenalios mecum, mea tibia, versus.
Maenalus argutumque nemus pinosque loquentis
Semper habet3 semper pastorum ille audit amores,
Panaque, qui primus calamos non passus inertie.
Incipe Maenalios mecum, mea tibia, versus. 25
Mopso Nysa datur: quid non speremus amantes?
Iungentur iam grypes equiS, aevoque sequenti
Cum canibus timidi venient ad pocula dammae.
Incipe Maenalios mecum, mea tibia, versus
Mopse, novas incide faces: tibi ducitur uxor3 30
Sparge, marite, nuces: tibi deserit Hesperus Oetam.
Incipe Maenalios mecum, mea tibia, versus,
O digno coniuncta vir0, dum despicis omnis,
Dumque tibi est odio mea fistula dumque capellae
Hirsutumque supercilium promissaque barba, 35
Nec curare deum credis mortalia quemquami
Incipe Maenalios mecum, mea tibia, versus.
Saepibus in nostris parvam te roscida mala—-
Dux ego vester eram--vidi cum matre legentem.

 

 

