vanem AxNumos v1.

Quem tibi longaevo serum Lavinia coniunx
Educet silvis regem regumque parentem ;

Unde genus Longa nostrum dominabitur Alba. ’
Proximus ille Procas, Troianae gloria gentis,

Et Capys, et Numitor, et qui te nomine reddet,
Silvius Aeneas, pariter pietate vel armis
Egregius, si umquam regnandam acceperit Albam.
Qui iuvenes! quantas ostentant, aspice, viris,
Atque umbrata gerunt civili tempora quercu!

Hi tibi Nomentum et Gabios urbemque Fidenam,
Hi Collatinas imponent montibus arces,

Pometios Castrumque Inui Bolamque Ooramque.

Haec tum nomina erunt, nunc sunt sine nomine terrae.

Quin et avo comitem sese Mavortius addet
RomuluS, Assaraci quem sanguinis Ilia mater
Educet. Viden’, ut geminae stant vertice cristae,
Et pater ipse suo superum iam signat honore 2
En, huiuS‚ nate, auspiciis illa incluta Roma
Imperium terris, animos aequabit Olymp0‚
Septemque una sibi muro circumdabit arces,
Felix prole virum ε qualis Berecyntia mater
Invehitur curru Phrygias turrita per urbes,
Laeta deum partu, centum complexa nepotes,
Omnis caelicolas, omnis supera alta tenentis,
Huc geminas nuuc flecte acie8‚ hane aspice gentem
Romanosque tuos, Hic Caesar et omnis Iuli
Progenies, magnum caeli ventura sub axem.

Hic vir, hic est, tibi quem promitti saepius audis,
Augustus Caesar, Divi genus, aurea condet
Saecula qui rursus Latio regnata per arva
Saturno quondam, super et Garamantas et Indos
Proferet imperium; iacet extra sidera tellus,
Extra anni solisque vias, ubi caelifer Atlas
Axem umero torquet stellis ardentibus aptum.
Huius in adventum iam nunc et Caspia regna
Responsis horrent divom et Maeotia tellus,

Et septemgemini turbant trepida ostia Nili.

'765

770

'7⁷5

’ἲ 80

'785

¹790

795

