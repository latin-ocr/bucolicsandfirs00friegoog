VERGILI AnNmnos vm.

Sole repercussum, aut radiantis imagine Lunae,
Omnia pervolitat late loca, iamque sub auras
Erigitur summique ferit laquearia tecti.

Nox erat, et terras animalia fessa per omnis
Alituum pecudumque genus sopor altus habebat:
Oum pater in ripa gelidique sub aetheris axe
AeneaS, tristi turbatus pectora bello,

Procubuit seramque dedit per membra quietem.
Huic deus ipse loci fluvio Tiberinus amoeno
Populeas inter senior se attollere frondes
Visus—eum tenuis glauco velabat amictu
Oarbasus, et crinis umbrosa tegebat harund0‚—
Tum sic adfari et curas his demere dictis:

“ Ο sate gente deum, Troianam ex hostibus urbem
Qui revehis nobis aeternaque Pergama serva5‚
Exspectate solo Laurenti arvisque Latinis,

Hic tibi certa domuS, certi—ne absiste—Penates3
Neu belli terrere minis: tumor omnis et irae

Concessere deum.

Iamque tibi, ne vana putes haec fingere somnum,
Litoreis ingens inventa sub ilicibus sue,

Triginta capitum fetus enixa, iacebit,

Alba, solo recubam, albi circum ubera nati.

Hic locus urbis erit, requies ea certa laborum:
Ex quo ter denis urbem redeuntibus annis
Ascanius clari condet cognominis Albam.

Haud incerta canc. Nunc qua ratione, quod instat,
Expedias victor, paucis—adverte—docebO.
Arcades his oris, genus a Pallante profectum,
Qui regem Euandrum comites, qui signa secuti,
Delegere locum et posuere in montibus urbem
Pallantis proavi de nomine Pallanteum:

Hi bellum adsidue ducunt cum gente Latina3
Hos castris adhibe socios, et foedera iunge.

Ipse ego te ripis et recto flumine ducam,
Adversum remis superes subvectus ut amnem.
Surge age, nate' dea, primisque cadentibus astris

25

30

35

40

45

50

55

 

