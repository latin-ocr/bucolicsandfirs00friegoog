'VERGILI AENEIDOS IV. ’

Nubila. Iamque volans apicem et latera ardua cernit
Atlantis duri, caelum qui vertice fulcit,
Atlantis, cinctum adsidue cui nubibus atris
Piniferum caput et vento pulsatur et imbri3 .
Nix umeros infusa tegit3 tum flumina mento 250
Praecipitant seniS‚ et glacie riget horrida barba.
Hic primum paribus nitens Cyllenius alis
Constitit3 hinc toto praeceps se corpore ad undas
Misit, avi similia quae circum litora, circum
Piscosos scopulos humilis volat aequora iuxta. 255
Haud aliter terras inter caelumque volabat
Litus harenosum ad Libyae, ventosque secabat I
Materno veniens ab avo Cyllenia proles.
Ut primum alatis tetigit magalia plantiS‚
Aenean fundantem arces ac tecta novantem 260
Conspicit3 atque illi stellatus iaspide fulva ἢ
Ensis erat, Tyrioque ardebat murice laena
Demissa ex umeriS, dives quae munera Dido
Fecerat et tenui telas discreverat auro,
Continuo invadit: “Tu nunc Karthaginis altae 265
Fundamenta locaS, pulchramque uxorius urbem
Exstruis? heu regni rerumque oblite tuarum l
Ipse deum tibi me claro demittit Olympo
Regnator, caelum et terras qui numine torquet3
‘lpse haec ferre iubet celeris mandata per auras: 270
Quid stt-uie, aut qua spe Libycis teris otia terris?
Si te nulla movet tantarum gloria rerum
Nec super ipse tua moliris laude laborem,
Ascanium surgentem et spes heredis Iuli
Respice, cui regnum Italiae Romanaque tellus 27 5
Debentur.” Tali Cyllenius ore locutus
Mortalis visus medio sermone reliquit,
Et procul in tenuem ex oculis evanuit auram.
At vero Aeneas aspectu obmutuit amenS,
Arrectaeque horrore comae, et vox faucibus haesit. 280
Ardet abire fuga dulcisque relinquere terrae,
Attonitus tanto monitu imperioque deorum.

