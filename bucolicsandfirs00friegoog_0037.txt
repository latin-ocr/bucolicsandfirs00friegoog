VERGILI ECLOGA VI.

Semper honos nomenque tuum laudesque manebunt.
Ut Baccho Cererique, tibi sic vota quotannis
Agricolae facient ς damnabis tu quoque votis.

Mor. Quae tibi, quae tali reddam pro carmine dona?
Nam neque me tanturn venientis sibilus austri,
Nec percussa iuvant fluctu tam litora, nec quae
Saxosas inter decurrunt fiumina valles,
ΜΕΝ. Hac te nos fragili donabimus ante cicuta.
Haeo nos “ Formosum Corydon ardebat Alexim,”
Haec eadem docuit “ Caium pecus? an Meliboei? ”
Mor. At tu sume pedum, quod, me cum saepe rogaret,
Non tulit Antigenes--et erat tum dignus amari—
Formosum paribus nodis atque aere, Menalca.

——.—.

ECLOGA VI.
VARUS.

Prima Syracosio dignata est ludere versu

Nostra nec erubuit silvas habitare Thalia.

Cum canerem reges et proelia, Cynthius aurem ⁴

Vellit, et admonuit: “ Pastorem, Tityre, pinguis

Pascere oportet ovis, deductum dicere carmen.’‘

Nunc ego—namque super tibi erunt, qui dicere laudeS,

Vare, tuas cupiant et tristia condere bella—

Agrestem tenui meditabor harundine Musam.

Non iniussa can0. Si quis tamen haec quoque, si quis

Captus amore leget,‘te nostrae, Vare, myricae,

Te nemus omne canet3 nec Phoebo gratior ulla est,

Quam sibi quae Vari praescripsit pagina nomen.
Pergite, Pierides, Chromis et Mnasylos in antro

Silenum pueri somno videre iacentem,

Inflatum hesterno venas, ut semper, Iaccho:

Serta procul tantum capiti delapsa iacebant,

Et gravis attrita pendebat cantharus ansa.

Aggressi—nam saepe senex spe carminis ambo

Luserat-iniciunt ipsis ex vincula sertis.

80

85

90

10

15

