VERGILI AENEIDOS I.

Exercet sub sole labor, cum gentis adultos

Educunt fetus, aut cum liquentia mella

Stipant et dulci distendunt nectare cellaS,

Aut onera accipiunt venientum aut agmine facto

Ignavum fucos pecus a praesaepibus arcent: 435
Fervet opus, redolentque thymo fragrantia mella.

“ O fortunati, quorum iam moenia surgunt! ’²
Aeneas ait, et fastigia suspicit urbis.

Infert se saeptus nebula—mirabile dictu—
Per medios, miscetque viris, neque cernitur ulli. 440
Lucus in urbe fuit media, laetissimus umbra,

Quo primum iactati undis et turbine Poeni

Effodere loco signum, quod regia Iuno

Monstrarat, caput acris equi: sic nam fore bello

Egregiam et facilem victu per saecula gentem. . ‘ 445
Hic templum Iunoni ingens Sidonia Dido

Condebat, donis opulentum et numine divae,

Aerea cui gradibus surgebant limina nexaeque

Aere trabes, foribus card’o stridebat aenis.

Huc primum in luco nova res oblata timorem 450
Leniit, hic primum Aeneas sperare salutem

Ausus et adflictis melius confidere rebus.

Namque sub ingenti lustrat dum singula tempIO,

Reginam opperiens, dum, quae Fortuna sit urbi,

Artificumque manus inter se operumque laborem 455
Miratur, videt Iliacas ex ordine pugnas

Bellaque iam fama totum volgata per orbem,

Atridas, Priamumque, et saevum ambobus Achillen. '

Constitit, et lacrimans ‘⁴ Quis iam locus,” inquit, “Achate,

Quae regio in terris nostri non plena laboris? 460
En Priamus, Sunt hic etiam sua praemia laudi3

Sunt lacrimae rerum et mentem mortalia tangunt.

Solve metus3 feret haec aliquam tibi fama salutem.'’
’ Sic ait, atque animum pictura pascit inani,

Multa gemens, largoque umectat flumine voltum. 465
Namque videbat, uti bellantes Pergama circum

Μ fugerent Grai, premeret Troiana iuventuS,

 

