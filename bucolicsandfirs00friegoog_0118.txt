VERGILI AENEIDOS 11.

Barbarico postes auro spoliisque superbi,
Procubuere3 tenent Danai, qua deficit ignis,
Forsitan et, Priami fuerint quae fata, requiras.
Urbis uti captae casum convulsaque vidit
Limina tectorum et medium in penetralibus hostem,
Arma diu senior desueta trementibus aevo
Circumdat nequiquam umeris, et inutile ferrum
Cingitur, ac densos fertur moriturus in hostis. Ι
Aedibus in mediis nudoque sub aetheris axe Ι
Ingens ara fuit iuxtaque veterrima laurus, e ω· “
Incumbens arae atque umbra complexa Penatis.
Hic Hecuba et natae nequiquam altaria circum,
Praecipites atra ceu tempestate columbae,
condensae et divom amplexae simulacra sedebant.
Ipsum autem sumptis Priamum iuvenalibus armis
Ut vidit, ‘⁶ Quae mens tam dira, miserrime coniunx,
Impulit his cingi telis? aut quo ruis? ” inquit.
“ Non tali auxilio nec defensoribus istis

Tempus eget3 non, si ipse meus nunc adforet Hector.

Huc tandem concede; haec ara tuebitur omnis,
.· Aut moriere simul.” Sic ore effata recepit
· Ad sese et sacra longaevum in sede locavit.

Ecce autem elapsus Pyrrhi de caede Polites,
Unus natorum Priami, per tela, per hostis
Porticibus longis fugit, et vacua atria lustrat
Saucius: illum ardens infesto volnere Pyrrhus
Insequitur, iam iamque manu tenet et premit hasta.
Ut tandem ante oculos evasit et ora parentum,
Concidit, ac multo vitam cum sanguine fudit.

-Hic Priamus, quamquam in media iam morte tenetur,
N on tamen abstinuit, nec voci iraeque pepercit:

‘⁴ At tibi pro scelere,'’ exclamat, ‘⁴ pro talibus ausis,
Di, si qua est caelo pietas, quae talia curet,
Persolvant grates dignas et praemia reddant

Debita, qui nati coram me cernere letum

Fecisti et patrios foedasti funere voltus.

At non ille, satum quo te mentiris, Achilles

510

515

520

525

530

