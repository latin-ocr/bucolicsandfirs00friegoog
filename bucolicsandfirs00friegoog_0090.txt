VERGILI AENEIDOS Ι,

It mare proruptum et pelago premit arva sonanti.
Hic tamen ille urbem Patavi sedesque locavit
Teucrorum, et genti nomen dedit armaque fixit
Troia, nunc placida compostus pace quiescit:
Nos, tua progenieS, caeli quibus adnuis arcem,
NavibuS‚ infandum! amissiS‚ unius ob iram
Prodimur atque Italis longe disiungimur oris,
Hic pietatis honos? sic nos in sceptra reponis? ’²
Olli subridens hominum sator atque deorum
Voltu, quo caelum tempestatesque serenat,
Oscula libavit natae, dehinc talia fatur:
“Parce metu, Cytherea, manent immota tuorum
Fata tibi: cernes urbem et promissa Lavini
Moenia, sublimemque feres ad sidera caeli
Magnanimum Aenean3 neque me sententia vertit.
Hic tibi—fabor enim, quando haec te cura remordet,

Longius et volvens fatorum arcana movebo—
Bellum ingens geret Italia, populosque ferocis

,Contundeu moresque viris et moenia ponet,
Tertia dum Latio regnantem viderit aestas,
Ternaque transierint Rutulis hiberna subactis.
At puer AscaniuS, cui nunc cognomen Iulo .
Additur—Ilus erat, dum res stetit Ilia regno—
Triginta magnos volvendis mensibus orbis
Imperio explebit, regnumque ab sede Lavini
Transferet‚ et longam multa vi muniet Albam.
Hic iam ter centum totos regnabitur annos
Gente sub Hectorea, donec regina sacerdos

⁴ Marte gravis geminam partu dabit Ilia prolem.

Inde lupae fulvo nutricis tegmine laetus

Romulus excipiet gentem, et Mavortia condet
Moenia Romanosque suo de nomine dicet. ξ
His ego nec metas rerum nec tempora pono;
Imperium sine fine dedi. Quin aspera Iun0‚

Quae mare nunc terrasque metu caelumque fatigat,
Consilia in melius referet, mecumque fovebit
Romanoa, rerum dominos, gentemque togatam.

25e

255

260

265

270·

275

280

 

